ΕΡ. XXX. (Q. FB. I. 1.) 267

tuae vehementiores animi concitationes, nulla maledicta ad nos,
nullae contumeliae perferuntur: quae cum abhorrent a litteris,
ab humanitate, tum vero contraria sunt imperio ac dignitati.
Nam si implacabiles iracundiae sunt, summa est acerbitas: sin
autem exorabiles, summa levitas: quae tamen, ut in malis, acerbi-
tati anteponenda est.

XIV. 40. Sed quoniam primus annus habuit de hac reprehen-
sione plurimum sermonis—credo propterea, quod tibi hominum
iniuriae, quod avaritiae, quod insolentia praeter opinionem accide-
bat et intolerabilis videbatur—secundus autem multo lenior, quod
et consuetudo et ratio et, ut ego arbitror, meae quoque litterae
te patientiorem lenioremque fecerunt, tertius annus ita debet esse
emendatus, ut ne minimam quidem rem quisquam possit ullam
reprehendere. 41. Ac iam hoc loco non hortatione neque prae-
ceptis, sed precibus tecum fraternis ago, totum ut animum, curam
cogitationemque tuam ponas in omnium laude undique colligenda.
Quod si in mediocri statu sermonis ac praedicationis nostrae res
essent, nihil abs te eximium, nihil praeter aliorum consuetudinem
postularetur. Nunc vero propter earum rerum, in quibus versati
sumus, splendorem et magnitudinem, nisi summam laudem ex
ista provincia adsequimur, vix videmur summam vituperationem
posse vitare. Ea nostra ratio est, ut omnes boni cum faveant
tum etiam omnem a nobis diligentiam virtutemque et postulent
et exspectent, omnes autem improbi, quod cum iis bellum sempi-
ternum suscepimus, vel minima re ad reprehendendum contenti
esse videantur. 42. Qua re quoniam eius modi theatrum [totius
Asiae] es sortitus celebritate refertissimum, magnitudine amplissi-
mum, iudicio eruditissimum, natura autem ita resonans, ut usque
Romam significationes vocesque referantur, contende, quaeso,

atque elabora, non modo ut his rebus dignus fuisse, sed etiam ut
illa omnia tuis artibus superasse videare.

39. iracundiae] cf. § 40, avarum, a vehicla of sound.' The metaphor from
⁴ instanoesof rapacity.’ the theatra is still kept up: Asia is
ut in mdis] ‘ as a choico among evils! compared to a theatro, the accustic pro·
41. Quodeiinmodioori] ‘ifourcou· parties of whicharesogoodthatsound
duct were but to a moderate degree the can be communicated to a great distance
subiect of conversatien and commenda· in it.
tion! oiqmsscationos] cf. ἐπισημασίας above,
42. theatrum] Cf.'l'usc. ii. 64, nullum Att. i. 16, 11, and pro Sest- 105, populi
theatrum virtuti conscientia maius est. iudiciis atque omni siqnlflcatione flore-
ita resonam] ⁸ so reverberating,’ ⁴ such bant.

